# Завжди використовуйте шаблони проєктування. #

> У мене просто алергія на вежі зі слонової кістки та на шаблони проєктування. Коли Пітер Норвіг був у Harlequin Inc, він написав статтю про те, що шаблони проєктування насправді лише прикривають дефекти у вашій мові програмування, вам треба вибрати кращу мову. І він абсолютно правий. Поклоняючись патернам, можна думати тільки категоріями: «Так, зараз я буду використовувати шаблон X»
>
> -- Брендан Айк у ["Кодери за роботою - Роздуми про ремесло програмування"](http://codersatwork.com/)

У програмній інженерії шаблон проектування є багаторазовим рішенням для проблем, з якими зазвичай стикаються під час розроблення програмного забезпечення. Шаблон проектування - не остаточна конструкція, її можна перетворити безпосередньо на програмний код. Це опис розв'язання проблеми, який може бути використаний у різних ситуаціях. В об'єктно-орієнтованих мовах шаблони проєктування, як правило, показують стосунки та взаємодії між класами або об'єктами без зазначення класів та об'єктів кінцевого додатка.
PHP підтримує імперативну, функціональну, об'єктно-орієнтовану, процедурну та рефлексивну парадигми. PHP це набір із величезної кількості різних інструментів, які дають змогу розв'язати багато проблем багатьма різними шляхами - не тільки одним.
Суть PHP це свобода, швидкі та масштабовані рішення, наявність безлічі різних способів впоратися з проблемами.
Коли ми намагаємося вдосконалюватися, а в цьому випадку йдеться про поліпшення коду, ми іноді так зациклюємося на філософії конкретного патерну або ідеї, що перестаємо думати практично.

> Коли я бачу у своїй програмі шаблони, я розцінюю це як тривожний знак. Модель програми має відображати лише ту проблему, яку має розв'язати. Будь-яка інша закономірність у коді, принаймні для мене, є ознакою того, що я використовую недостатньо потужні абстракції. Наприклад, що я вручну генерую розширення макросів, які потрібно написати.
>
> -- [Пол Грем](http://c2.com/cgi/wiki?AreDesignPatternsMissingLanguageFeatures)

Ми не повинні бути втягнуті у філософію або ідею конкретного шаблону чи рішення. Наше головне завдання - зберегти код максимально зрозумілим і простим для навігації, наскільки це взагалі можливо. І в результаті його буде легко підтримувати та забезпечувати безпеку.
Також маємо пам'ятати, що існує така річ, як анти-патерн. Це теж шаблон, який зазвичай використовується, але на практиці виявляється неефективним та/або контрпродуктивним.

> Я гадаю, що шаблони починали як загальновизнані найкращі рішення для загальних проблем. Але тепер, після того, як певний час патерни були в ходу, ми маємо додатки, які в десятки разів складніші, ніж це необхідно. І це тільки тому, що люди намагаються впихнути в них усі шаблони, про які коли-небудь читали ("мій застосунок добре спроєктований, тому що до країв напханий різними патернами"). Тож моє враження про їхню цінність трохи змінилося.
>
> -- Пол Уiтон у ["Лихо шаблонів проектування"](http://www.javaranch.com/patterns/)

Завжди використовуйте практичний підхід:

> Дія чи стратегія мають бути продиктовані радше міркуваннями досягнення якості негайних практичних результатів, ніж теоріями чи догмами.
>
> -- Collins English Dictionary, Complete and Unabridged, 12th Edition 2014

**Неправильний шлях**: Шукати шаблон, щоб вирішити проблему. ![Thumbs down](/img/thumbs-down.png)
