# FAQ #

Дуже просто неправильно витлумачити те, що ми написали, тому давайте прояснимо деякі питання.

**Q:** _У чому сенс цього сайту і чому ви обрали конфронтаційний підхід?_

**A:** Для того щоб почати дискусію про сучасні методики і крайні точки зору.

**Q:** _Ви кажете, що об'єктно-орієнтоване програмування погане або неправильне?_

**A:** Ні, звісно ж, ні! Ми говоримо: не варто розв'язувати всі проблеми тільки використанням об'єктної парадигми. Не можна ділити все на чорне і біле, це неправильно.

Навіть у межах одного застосунку можуть існувати найрізноманітніші проблеми. Іноді мультипарадигма - найкраще рішення, все залежить від завдання, яке ви вирішуєте.

А якщо ви насильно розв'язуєте проблему за допомогою невідповідного способу, трапляються нехороші речі.

**Q:** _Ви кажете, що фреймворки - зло?_

**A:** Ми не намагаємося судити конкретні фреймворки. Ми засуджуємо лише їхнє постійне використання поверх PHP.

**Q:** _Якщо фреймворк допомагає мені швидко почати і продовжити працювати, що в цьому поганого?_

**A:** Якщо ви проаналізуєте ситуацію, її наслідки в довгостроковій перспективі та зрозумієте, що "швидко почати і продовжити працювати" - єдина проблема, яку вам треба вирішити, то в цьому немає нічого поганого. Але тоді ми говоримо не про програмування або розробку ПЗ, а про використання point-and-click рішень.

Швидко почати і продовжити працювати - це не проєктування застосунку. Це означає, що ви не аналізували проблему і не усвідомили довгострокових наслідків свого вибору.

**Q:** _Ви хочете сказати, що сторонні пакети - це погано?_

**A:** Ні. Ми рекомендуємо використовувати сторонні бібліотеки. Код, який ви можете легко і без обмежень впроваджувати у свої проекти. Це чудово!

**Q:** _Хто ви?_

**A:** Наш сайт присвячений ідеї боротьби з екстремізмом у PHP-спільноті, а не особистому просуванню або отриманню визнання. Якщо ми розкриємо імена, це лише відверне увагу від порушених на сайті проблем. Давайте просто залишатися зосередженими на ідеях.

**Q:** _Який ваш досвід у розробці програмного забезпечення?_

**A:** Щоб прийти до ідей, думок і рішень, відображених на нашому сайті, не потрібно великого досвіду, якщо ви просто залишаєтеся сфокусованими на основній темі, яка полягає в тому, щоб завжди робити конкретні речі.


