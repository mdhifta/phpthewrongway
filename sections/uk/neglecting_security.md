# Нехтуйте безпекою #

> З програмістами є одна проблема: ви ніколи не знаєте, що робить програміст, поки не стає надто пізно.
>
> -- Сеймур Крей у [defprogramming.com](http://www.defprogramming.com/q/6e61ae30a855/)

Безпечний код - це метод написання програм, стійких до атак зловмисних хакерів або людей, які просто розважаються, а також шкідливих програм. Безпечне кодування допомагає захистити дані від крадіжки або пошкодження. Крім того, небезпечна програма може надати зловмиснику доступ до сервера або облікових даних, унаслідок чого можуть бути різні наслідки: від відмови в доступі до бази для окремого користувача, втрати секретних даних до падіння сервера і злому тисяч акаунтів.

Кожна комп'ютерна програма є потенційною мішенню для атаки. Зловмисники намагатимуться знайти вразливості в системі безпеки ваших застосунків, щоб викрасти важливу інформацію, порушити цілісність програм і даних, отримати контроль над серверами та мережами. Власність клієнтів і ваша репутація під загрозою.

Безпека - це не те, що можна додати до програмного забезпечення!

Небезпечний додаток може потребувати великої реконструкції, щоб з'явилася можливість забезпечити його безпеку. Ви маєте визначити характер загрози для вашого програмного забезпечення і використовувати практику безпечного кодування, починаючи з етапу проєктування і протягом усього розвитку вашого застосунку.

Захист критично важливих ресурсів програмного забезпечення сьогодні є важливим, як ніколи, оскільки увага зловмисників постійно переміщується на прикладний рівень. Дослідження, проведене SANS 2009, показало, що атаки на веб-додатки становлять понад 60% від загальної кількості атак, які спостерігаються в Інтернеті.

PHP незвичайний тим, що це одночасно і мова програмування, і веб-платформа. Це означає, що PHP має багато веб-функцій, вбудованих у мову, що робить можливим дуже просто написати небезпечний код.

## Безпека за замовчуванням ##

> Складність вбиває. Вона висмоктує життя з розробників, ускладнює планування продуктів, їхнє створення і тестування, кидає виклики у сфері безпеки та призводить кінцевих користувачів і адміністраторів до розчарування.
>
> -- [Рей Оззi](www.azquotes.com/quote/585933)

Для того щоб розробляти додатки з належними вимогами безпеки, методи безпечного кодування з акцентами на всілякі загрози повинні постійно, день у день, впроваджуватися в процеси, операції і навіть думки.

Як правило, набагато дешевше побудувати безпечний застосунок від самого початку, ніж виправляти проблеми безпеки після того, як пакет програмного забезпечення вже завершено. Не кажучи вже про те, що порушення безпеки може спричинити додаткові витрати.

**Неправильний шлях**: Не розробляти додаток безпечним за замовчуванням. ![Thumbs down](/img/thumbs-down.png)
