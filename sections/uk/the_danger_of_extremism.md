# Небезпека екстремізму (крайнощів). #

Однією з проблем правил, що насаджуються, та основних принципів програмування є те, що вони часто гарні тільки для досягнення мети в певному контексті. Будучи вирваним із нього, гарне правило може стати жахливим правилом. Насправді будь-яке гарне правило стає поганим, якщо довести його до крайності.

Це важливо розуміти, тому що багато правил і принципів розроблення програмного забезпечення, які в різний час розроблялися різними людьми, доводяться до крайнощів, потрапивши в руки до екстремістів.

Досвід показує, що неправильне використання загальних правил і принципів завжди призводить до ускладнення, дірок у безпеці, багів, а в деяких випадках і до повного краху.

[Принцип KISS](https://en.wikipedia.org/wiki/KISS_principle) (Keep It Simple, Stupid), «роби це простіше, тупиця», є надзвичайно мудрим і добрим принципом. Як правило, він розглядається досвідченими людьми, як чудова порада, якої варто дотримуватися. Однак навіть ця порада становить небезпеку для проєкту, якщо її доведено до крайності. Якщо все занадто просто, то це може призвести до відсутності необхідної функціональності.

**Неправильний шлях**: Релігійне дотримання правил і керівних принципів. ![Thumbs down](/img/thumbs-down.png)
