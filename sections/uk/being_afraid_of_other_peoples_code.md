# Бійтеся коду інших програмістів. #

Коли використовують фреймворки, наводять такий аргумент: кодери не ходять мати справу з кодовими базами, які написав з нуля хтось інший. 

Цей дивний менталітет здебільшого трапляється серед веб-розробників PHP-спільноти, і він свідчить про брак професіоналізму та досвіду. 

Робота з чужим кодом при розробці додатків це нормально, це частина щоденної роботи професійного програміста. І це не те, чого варто боятися.

Професіонал не буде скиглити з приводу того, як він або вона опинився в повній залежності від програміста-попередника, який, можливо, більше не бере участі в проєкті, і ось якби тільки попередник використовував би фреймворк А або фреймворк B, то це заощадило б цілий день роботи.

У професійних програмістів менталітет інший. Вони так не роблять.

Можливо, у наявності такого дефектного мислення відіграє роль низький поріг входження у сферу PHP. Як би там не було, це ознака того, що людина йде неправильним шляхом.

Основна доля програмування складається з необхідності працювати з чужим кодом. Це просто частина роботи - намагатися поліпшити наявну кодову базу. А іноді й повністю її переробляти.

Подивіться, що говорять великі програмісти в книзі «Кодери за роботою. Роздуми про ремесло програмування».

Деякі з найбільших і найвидатніших кодових баз були створені сотнями людей, які ніколи навіть не зустрічалися одна з одною. Ці бази розроблялися без використання будь-яких фреймворків. Вони створені виключно на процедурній мові програмування, під час їхнього розроблення нічого не використовувалося, крім процедурної парадигми. І розробники цих баз навіть не думали робити це якось інакше.

[Ядро Linux](https://www.kernel.org/) містить більш ніж 20 мільйонів рядків коду, написаних повністю на процедурній парадигмі. Його розробляли більш ніж 14.000 учасників, і вони не використовували жодних фреймворків. 

Різноманітні [BSD](https://en.wikipedia.org/wiki/Berkeley_Software_Distribution) пакети і більшість користувацьких Linux GNU були написані виключно з використанням процедурного програмування, без фреймворків.

Те саме стосується і сотень опенсорсних проєктів по всьому світу, які були покинуті первісними розробниками, але були підхоплені і розвинені іншими вмілими програмістами. Багато з цих проектів мали дуже мізерну документацію (якщо мали взагалі), не забезпечувалися ні коментарями в коді, ні будь-якими вказівками, як це використовувати, і взагалі не містили жодної підтримки.

Уся кодова база PHP, якщо вже на те пішло, зроблена на C, чистій процедурній парадигмі і без єдиного фреймворка.

Щоразу, коли ви визначаєте клас або запускаєте свій улюблений PHP фреймворк, ви користуєтеся плодами чиєїсь процедурної роботи!

Звичайно, трапляється і жахливий код, який, можливо, ніяк не проєктувався, або код, який жахливо розрісся, але клієнт не захотів його переробляти. У такій кодовій базі ви не можете знайти кінців, але жоден фреймворк не захистить вас від цієї ситуації. Часто це природний процес зростання програми. Зрештою в цій ситуації будь-який фреймворк буде розірваний на шматки.

І, звісно, існує жахливий спагетті-код, але ніхто не робить його таким спеціально. Інколи це є результатом відсутності досвіду, інколи винен клієнт, бо часто змінює специфікацію просто в процесі розробки. Так чи інакше, в обох випадках ви отримаєте спагетті-код незалежно від того, використовуєте фреймворк чи ні. І скільки б ви не намагалися застосувати об'єктно-орієнтоване програмування, результат буде тим самим - спагеті.

Як програмісти, ми всі намагаємося запобігти таким ситуаціям і це нормально, це мистецтво програмування, це частина того, що означає **бути програмістом**!

**Неправильний шлях**: Боятися чужого коду. ![Thumbs down](/img/thumbs-down.png)

